# Laboratorio di Big Data e Intelligenza Artificiale per la Società 2024

# Linee guida per la realizzazione dei progetti

Il vostro progetto finale è un'opportunità per esplorare un problema interessante nel contesto di dataset del mondo reale. I progetti devono essere realizzati in team di **cinque studenti**. Open Labs saranno tenuti dai vostri tutor durante l'intero periodo con un orario flessibile; Insegnanti e assistenti saranno a vostra disposizione per consultare le vostre idee, ma naturalmente la responsabilità finale di definire ed eseguire un lavoro interessante è vostra.

# Consegne

Il vostro progetto avrà 3 milestone:

**Proposta:** 2 pagine escludendo le reference

**Presentazione a metà percorso:** presentazione dello stato di avanzamento

**Consegna finale**: sito web + technical report

# Team

I team saranno assegnati dai vostri docenti in base ai vostri CV per garantire una composizione equilibrata rispetto al background, alle competenze tecniche e alle soft skills. I criteri adottati per la creazione dei gruppi sono stati i seguenti:

- Equilibrare le competenze STEM
- Equilibrare i lavoratori/non lavoratori
- Diversificare il background di formazione
- Equilibrare il genere
- Equilibrare l’età

# Linee guida per la proposta di progetto

Dovete presentare una breve proposta di progetto che fornisca una panoramica della vostra idea e contenga anche una breve ricerca sui lavori correlati al vostro argomento. Notate che anche se potete utilizzare set di dati già utilizzati in precedenza, non potete utilizzare lavori iniziati prima di questo corso come progetto.

Le proposte dovrebbero essere lunghe circa due pagine e dovrebbero includere le seguenti informazioni:

## Titolo del progetto

Scegliete un titolo giornalistico per il vostro progetto. È consigliabile creare anche un sottotitolo nel caso il titolo non sia completamente autoesplicativo.

## Descrizione del problema

Una breve descrizione del tema che volete investigare, del problema che volete risolvere

## Motivazione

Una spiegazione del perché pensate che la questione sia importante e quale livello di attualità/novità pensate abbia. Pensate a un elenco iniziale di domande a cui il vostro lavoro andrà a rispondere

## Pubblico

Descrizione del vostro pubblico target previsto. Ipotizzate un organo di stampa a cui potrebbe essere proposto il vostro progetto per la pubblicazione.

## Rischi e contromisure

Analizzate i possibili rischi nell'esecuzione delle varie fasi del progetto e le possibili contromisure da adottare. Questo passaggio è fondamentale nella prima fase di progettazione perché se ben fatto vi mette al riparo da colli di bottiglia nell’avanzamento dei lavori.

## Lavoro correlato

Un elenco di lavori esistenti (almeno 4) sull'argomento con una breve descrizione dei punti di forza e debolezza di ciascuno.

## Corsi

Un'indicazione dei corsi le cui competenze sono probabilmente utilizzate nell'implementazione del progetto.

## Dati

Un elenco delle fonti di dati che pensate di utilizzare, come intendete ottenere i dati di interesse e in che modo intendete arricchirli.

## Metodi

Una spiegazione delle tecniche utilizzate per analizzare il problema, preferibilmente sotto forma di una pipeline che descriva le varie fasi. Quali difficoltà prevedete di incontrare e quindi affrontare nello sviluppo del progetto.

## Esperti di dominio

Un'ipotesi di persone contattabili per interviste per approfondire il dominio di conoscenza, discutere l'approccio analitico, convalidare i risultati emersi dalla vostra analisi e arricchire la vostra narrazione. Gli esperti di dominio sono utili per aiutarvi ad inquadrare gli aspetti più qualitativi del problema.

## Risultati attesi

Descrizione dei risultati attesi dall'analisi, preferibilmente sotto forma di "domande di ricerca" da rispondere. Proponete una visualizzazione ipotetica dei risultati attesi descrivendo quale sarà il valore aggiunto di queste scelte (quest’ultimo suggerimento è utile soprattutto quando si arriva al primo avanzamento, in fase di proposta può essere solo accennato)

## Piano di attività

Piano delle attività, compreso ciò che pianificate di completare entro la relazione a metà percorso e come pianificate di dividere il lavoro.

# Valutazione

I criteri per un’autovalutazione di ogni proposta sono i seguenti:

- una descrizione chiara e concisa del metodo proposto
- una revisione della letteratura che copre almeno 4 reference rilevanti
- un piano di attività sostenibile

La proposta di progetto dovrà essere consegnata entro le 23:59 del 5 aprile e visibile nel vostro repository GitHub come file readme.

# Relazione a metà percorso

La relazione a metà percorso fungerà da checkpoint a metà strada del vostro progetto.

Un’ipotesi di relazione potrebbe essere un deck di 10 slide, con le seguenti sezioni: introduzione, background e lavoro correlato, metodi, esperimenti, conclusioni.

Le sezioni sull'introduzione e il lavoro correlato dovrebbero essere nella loro forma finale; la sezione sui metodi proposti dovrebbe essere quasi finita; le sezioni sugli esperimenti e le conclusioni avranno i risultati ottenuti, forse con segnaposto per i risultati che pianificate/sperate di ottenere.

# Linee guida per la relazione finale

La vostra relazione finale dovrebbe consistere in un sito web pubblico (pubblicato tramite github pages) e un technical report.

Maggiori informazioni sulla consegna finale verranno fornite durante il corso.
